<html>
<head>
<title>avatar</title>
</head>
<body>
<center><h1><font color=" blue">Avatar la via dell'acqua</font></h1></center>

<h3><center>La pellicola è il sequel del film Avatar del 2009,è stata prodotta dalla 20th Century Studios ed è stata scritta da Cameron, Rick Jaffa e Amanda Silver. Diversi membri del cast del primo film riprendono i loro ruoli, a cui si aggiungono tra i tanti Cliff Curtis, Edie Falco e Kate Winslet. Nel film Jake Sully, Neytiri e i loro figli devono lasciare la loro casa cercando rifugio in un'altra regione di Pandora sul mare.

Il film, realizzato con un budget stimato tra i 350 e i 460 milioni di dollari, ha debuttato nelle sale cinematografiche italiane il 14 dicembre 2022. Ha ottenuto un notevole successo di incassi e critica, stabilendo numerosi record al botteghino e divenendo il terzo film con maggiori incassi nella storia del cinema, ed è stato candidato a numerosi premi cinematografici, tra i quali quattro Oscar (vincendo quello per i migliori effetti speciali), due Golden Globe e due BAFTA.</center></h3><br>
<center><img src="av2.jfif"width="500" height="300"> <img src="tar.jfif"width="500" height="300"></center>
<center><h2><font color="blue">trama</font></h2></center>
<h3><center>Nel 2169, quindici anni dopo il primo film, Jake Sully è il capoclan Omaticaya, e ha avuto tre figli con Neytiri: Neteyam, Lo'ak e Tuktirey, detta "Tuk". Inoltre hanno adottato una giovane Na'vi di nome Kiri, concepita inspiegabilmente dall'Avatar della defunta Grace Augustine, e si occupano di un ragazzo umano di nome Miles Socorro, detto "Spider", figlio del defunto colonnello Miles Quaritch, nato su Pandora e cresciuto con gli scienziati umani e la famiglia Sully, al punto da comportarsi come un Na'vi. Un giorno, però, gli umani tornano su Pandora per colonizzarla, costruendo una nuova base operativa. Tra di loro c'è anche Quaritch, clonato in un corpo Na'vi e dotato degli stessi ricordi dell'originale, che aveva caricato su un hard drive prima di morire. In un videomessaggio lasciato prima della sua morte, Quaritch chiede al suo clone di uccidere Sully.

Un anno dopo Jake, Neytiri e gli Omaticaya conducono operazioni contro i treni che trasportano armi per impadronirsene. Il generale Ardmore, comandante degli umani su Pandora, affida a Quaritch la missione di uccidere Jake. La squadra cattura Lo'ak, Tuk, Kiri e Spider. Jake e Neytiri riescono a salvarli, ma Spider viene rapito da Quaritch, il quale cerca di far passare il figlio dalla propria parte. Temendo che Spider possa indicare la loro posizione, Jake e la sua famiglia lasciano gli Omaticaya per proteggerli e chiedono ospitalità al clan della barriera corallina Metkayina, guidata dal saggio Tonowari e da sua moglie, la risoluta Ronal. Nonostante alcune diffidenze con la tribù, la famiglia riesce col tempo ad ambientarsi: Kiri sviluppa un forte legame interiore con il mare e le sue creature mentre Lo'ak fa amicizia con Tsireya, la figlia del capo tribù. Lo'ak litiga con il fratello di Tsireya, Aonung, dopo che lui e i suoi amici definiscono Lo'ak e la sorella dei "mostri" in quanto mezzosangue, venendo picchiati da Lo'ak e Neteyam. Quando Lo'ak torna per scusarsi, sotto insistenza di Jake, Aonung e i suoi amici lo invitano ad andare a caccia nel territorio di un Akula, pericoloso predatore marino, per poi abbandonarlo. Lo'ak viene salvato da Payakan, un giovane Tulkun (una creatura simile a una balena), con il quale instaura una profonda amicizia. Al suo ritorno, Lo'ak si prende la colpa per l'accaduto, litigando con il padre Jake, e viene informato dagli altri che Payakan è un emarginato tra la sua specie, poiché si dice abbia ucciso diversi Metkayina e Tulkun.

Durante un viaggio in un'estensione subacquea dell'Albero delle Anime, dove partecipano Tsireya, Roxto, Neteyam, Tuk e Kiri, quest'ultima si collega a esso per incontrare sua madre Grace, ma subisce un violento attacco epilettico. Viene curata da Ronal, ma quando Jake chiama Norm Spellman e Max Patel per chiedere ulteriore aiuto, Quaritch riesce a rintracciarli. Portando Spider con sé, Quaritch requisisce una baleniera e interroga brutalmente le tribù indigene per sapere la posizione di Jake e della sua famiglia, poi Quaritch ordina di uccidere i Tulkun per attirare Jake. Lo'ak, osservato di nascosto da Tsireya, Neteyam, Aonung e Roxto, si collega mentalmente con Payakan, divenendo di conseguenza suo fratello spirituale, e da lì scopre il suo doloroso passato: il Tulkun in realtà è stato scacciato mesi prima per aver radunato dei suoi simili e dei cacciatori Metkayina e aver attaccato insieme i balenieri che avevano ucciso la sua famiglia, in quanto uccidere è proibito tra la sua specie. Per aver legato con il Tulkun rinnegato, Lo'ak viene duramente sgridato da Tonowari, Ronal e Jake.

Quando i Metkayina vengono a sapere dei Tulkun uccisi, Lo'ak parte per avvertire Payakan, seguito dai suoi fratelli, Tsireya e Aonung, e lo trovano inseguito dai balenieri e, dopo averlo liberato, Lo'ak, Tsireya e Tuk vengono catturati. Jake, Neytiri e i Metkayina decidono di affrontare gli umani; Quaritch costringe Jake ad arrendersi, ma Payakan per salvare Lo'ak, attacca i balenieri, innescando un combattimento che danneggia gravemente la nave. Mentre i Metkayina, Jake e Neytiri iniziano a combattere contro gli esseri umani, Neteyam libera Tsireya e Tuk e poi aiuta Lo'ak, convinto da quest'ultimo a restare, per salvare Spider. Nella disperata fuga tuttavia, Neteyam viene colpito da Quaritch e il ragazzo muore poco dopo tra le braccia dei suoi familiari. Jake e Neytiri allora uniscono le forze per salvare le due figlie prigioniere e scacciare i restanti umani. Mentre Neytiri, folle di rabbia, scatena una vera e propria carneficina dell'equipaggio sotto gli occhi atterriti di Spider, Jake affronta a muso duro Quaritch, che usa Kiri come ostaggio. Quando sopraggiunge una furente Neytiri che fa lo stesso con Spider, minacciando di ucciderlo per vendicare Neteyam, Quaritch riconosce il ragazzo come suo figlio e libera Kiri.

Jake, Quaritch, Neytiri e Tuk rimangono intrappolati nella nave che affonda. Jake e Quaritch combattono finché Quaritch non perde i sensi, poi Jake viene salvato da Lo'ak e Payakan. Kiri invoca delle piccole creature marine luminescenti che le permettono di salvare la madre e la sorella per poi ricongiungersi con Jake e Lo'ak. Spider salva Quaritch dall'annegamento, lo lascia su una spiaggia e si ricongiunge con i Sully. Viene celebrato il funerale di Neteyam, a cui partecipa tutta la tribù dei Metkayina. Dopo il funerale Jake informa Tonowari e Ronal di voler andarsene con la sua famiglia per proteggere il clan dagli umani, ma Tonowari li riconosce come membri del clan e li invita a restare, proposta che loro accettano. Quella sera, Jake e Neytiri si connettono all'Albero della Vita per incontrarsi spiritualmente con Neteyam un'ultima volta mentre prendono coscienza che da quel momento protegeranno la loro famiglia non più fuggendo, ma combattendo.</center></h3>
<center><h2><font color="blue">trailer</font></h2></center>
<center> <iframe width="560" height="315" src="https://www.youtube.com/embed/d9MyW72ELq0?si=kuP_-p1OJj8LY8pP" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen></iframe></center>
<br><br>
<a href="index.html"> HOME </a>


</body>
</html>